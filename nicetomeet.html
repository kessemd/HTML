<html>
	<head>
		<link rel="stylesheet" href="watermark.css">
		<title>היסטוריה עד אתמול</title>
	</head>
<body>
	<img src="www.png" style="width:1370px;height:600px;" />
	<style>
body {
  background-image: url('background.jpg'); 
  background-repeat: no-repeat;
  background-attachment: fixed;
  background-size: 100% 100%;
}
</style>
	<div class="text-overlay" dir="rtl">
	<h1>נעים להכיר...</h1>
	<link rel="stylesheet" href="watermark.css">
		<h2><u>בנימין זאב הרצל</u></h2><img src="herzel.jpg" style="width:200px;">
		<p><b>בנימין זאב הרצל נולד בשנת 1860 בבודפשט, הונגריה.

			ב-44 שנות חייו הספיק הרצל לזכות בשני כינויים החושפים את פועלו של האיש: הוא נקרא "חוזה המדינה" בפי תומכיו, ו"מלך היהודים" בפי מתנגדיו ומבקריו. מאחורי הדמות הסמלית, המיתולוגית כמעט, הסתתר אדם בשר ודם: עיתונאי חד, עורך מחונן, סופר מוכשר, אישיות פוליטית מבריקה, נואם בחסד ובעיקר – איש בעל מטרה ברורה, גם אם הדרכים להגשמתה לא תמיד היו סלולות.

			הרצל הלך לעולמו ב-4 ביולי 1904 בווינה, אוסטריה. 45 שנים אחר כך, ב-10 באוגוסט 1949 הובאו עצמותיו לישראל והוא נקבר בהר הרצל בירושלים הקרוי על שמו.

			בספרייה הלאומית שמורים מאות פריטים היסטוריים המספקים הצצה לחייו, ועדויות לתגובה האדירה שעוררו רעיונותיו ופעולותיו.

			בדף זה תמצאו תמונות של הרצל (גם כאלה בלי זקן), הוצאות נדירות של יצירותיו – כולל תרגום של "מדינת היהודים" לעברית שראה אור באותה השנה שבה פרסם הרצל את הספר לראשונה, גישה דיגיטלית לתרגומים הראשונים של כתביו הציוניים, כרזות מימי חייו, מודעות אבל, והזמנות לאירועים לציון חייו ומותו – גם עשרות שנים לאחר תקופתו.
		</b></p>
		<h2><u>גולדה מאיר</u></h2><img src="golda.jpg" style="width:180px;">
		<p><b>עם פטירת ראש הממשלה לוי אשכול ב-1969 מונתה מאיר לממלאת מקומו מטעם מפלגת העבודה, ובבחירות שנערכו בהמשך השנה נבחרה לראשות הממשלה. זמן קצר לאחר כניסתה לתפקיד התפתחה מלחמת ההתשה בסיני.

			באוקטובר 1973 פרצה מלחמת יום כיפור, שבתומה סיימה מאיר את דרכה הציבורית רבת השנים. ועדת החקירה הממלכתית פטרה אותה מאחריות ישירה למחדלי המלחמה, והיא נבחרה שוב בבחירות בדצמבר 1973. למרות זאת, באפריל 1974 התפטרה מאיר מהממשלה בעקבות פרסום דוח אגרנט, ועל רקע הביקורת הציבורית על אחריותה לתוצאות המלחמה. בהודעת ההתפטרות ציינה כי "קיימת תסיסה שאין להתעלם ממנה" והזכירה את חשיבות עקרון האחריות המיניסטריאלית.

			בספרייה הלאומית נאספו חומרים היסטוריים רבים המספרים את סיפורה של גולדה מאיר. אפשר להתרשם בין היתר מספרים שכתבה ושנכתבו עליה, נאומיה, מכתבים שכתבה, מאמרים העוסקים בה, צילומים, כרזות וקטעי עיתונות. הפריטים המגוונים מספקים מידע רב על אישיותה המסקרנת, קורות חייה, פעילותה הציבורית, תרומתה והשפעתה, חייה האישיים, יחס הציבור כלפיה, נסיעותיה בעולם, הנצחתה והיבטים נוספים של דמותה המיוחדת.
		</b></p>
		<h2><u>דוד בן גוריון</h2></u><img src="bengurion.jpg" style="width:180px;">
		<p><b>ב-1935 מונה בן-גוריון ליו"ר הנהלת הסוכנות היהודית, ומ-1946 ניהל גם את מחלקת הביטחון בסוכנות. בכהונתו, שנמשכה עד 1948, הנהיג את היישוב העברי והתווה את המדיניות מול "הספרים הלבנים", התנהלות המנדט הבריטי והמתח מול האוכלוסייה הערבית; פעל להיערכות הצבאית למלחמת העצמאות ולצבא שבדרך; והשפיע בתחומי העלייה, ההתיישבות והחברה.

			ב-14 במאי 1948 הכריז בן-גוריון על הקמת המדינה, חתם על מגילת העצמאות ומונה לראש הממשלה ושר הביטחון בממשלה הזמנית. בבחירות שנערכו ב-1949 זכתה מפא"י בראשותו, והוא המשיך לכהן בתפקידו. הוא עמד בראשות הממשלה עד 1963, למעט הפסקה בשנים 1955-1953 שבהן התיישב בשדה בוקר. הוא המשיך לשמש חבר כנסת, וב-1970, בגיל 84, פרש מהחיים הפוליטיים והתמסר לכתיבה.

			בספרייה הלאומית שמורים אין-ספור פריטים היסטוריים הנוגעים לבן-גוריון, ואחד המרגשים שבהם הוא הקלטתו מקריא את מגילת העצמאות במעמד הכרזת המדינה. בספרייה אפשר להתרשם גם מהקלטות של נאומים שנשא; ספרים, מאמרים ומכתבים שכתב ושנכתבו עליו; וכן צילומים, קטעי עיתונות, כרזות וסיפורים מבלוג הספרייה. כל אלו פותחים פתח לאישיותו, פועלו, תפיסת עולמו ופרקים בחייו של בן-גוריון.
		</b></p>
		<h2><u>אליעזר בן יהודה</h2></u><img src="benyehuda.jpg" style="width:210px;">
		<p><b>בהגיעו לארץ הפך את שם העט "בן-יהודה" לשמו הרשמי והכריז כי ידבר עברית בלבד. בני הזוג התיישבו בירושלים, ובה נולד בנם הבכור בן-ציון (לימים איתמר בן אב"י), שזכה לכינוי "הילד העברי הראשון". ב-1891 נפטרה דבורה. בן-יהודה נישא לאחותה ביילה, וזו נענתה לעצתו ושינתה את שמה לחמדה.

			בן-יהודה פעל ככל יכולתו לחידוש השפה העברית והפיכתה לשפת דיבור יום-יומית. הוא עבד תחילה בעיתון "חבצלת" ובהמשך הוציא לאור עיתונים עצמאיים ששימשו להפצת תפיסותיו, בראשן עידוד תחיית העם והשפה. הוא כתב מאמרים, חיבר ספרי לימוד ותרגם לעברית יצירות ספרות קלאסיות. רעיונותיו ופעילותו עוררו זעם רב בחלקים מהחברה האורתודוקסית. מתנגדיו השמיצו והחרימו אותו, ככל הנראה דיווחו עליו לשלטון העות'מאני, ובשל כך עיתוניו נסגרו מדי פעם, והוא אף נאסר.

			מפעל חייו המרכזי היה מילון הלשון העברית הישנה והחדשה. רק חמישה כרכים ממילונו הגדול של בן-יהודה יצאו לאור בימי חייו, ולאחר מותו הושלם המיזם ההיסטורי, שכלל בשלמותו 17 כרכים. בן-יהודה חידש מילים רבות בעברית, והראשונה שבהן הייתה "מילון", אשר החליפה את הצירוף "ספר מילים" שהיה מקובל עד אז. בן-יהודה מימש את השקפתו גם באמצעות אגודות שהקים, ובהן בלטה "שפה ברורה", שהייתה לוועד הלשון ובהמשך לאקדמיה ללשון העברית.

			בספרייה הלאומית שמורים שפע פריטים מעניינים המאירים את דמותו של אליעזר בן-יהודה, פועלו ותרומתו ההיסטורית. באוספי הספרייה אפשר לעיין בין היתר במילונו הגדול; בספרים, מאמרים ותרגומים שכתב; במחקרים, ספרים וכתבות שנכתבו על אודותיו; במכתבים אישיים ששלח; בתצלומיו מתקופות שונות וגם בכרזות הנוגעות לפועלו.
		</b></p>
		<h2><u>חנה סנש</h2></u><img src="hanna.jpg" style="width:150px;">
		<p>
		</p><b>חנה סנש (1944-1921) הייתה לוחמת ומשוררת יהודייה ילידת הונגריה, שעלתה לארץ ב-1939 והצטרפה לגרעין ההקמה של קיבוץ שדות ים. בשנת 1943, בזמן מלחמת העולם השנייה והשמדת יהודי אירופה, התנדבה לצבא הבריטי ויצאה לצנוח מאחורי קווי האויב באירופה הכבושה. סנש נתפסה על ידי השלטונות הפשיסטיים ההונגריים כשחצתה את הגבול לתוך הונגריה לאחר הצניחה, והוצאה להורג בעודה בת 23 בלבד. לאחר מותה התפרסמו שירים, מכתבים ויומנים שכתבה, ודמותה התקבעה במעמד של גיבורה לאומית בזיכרון הקולקטיבי הישראלי. כתביה נאספו בארכיון עשיר, שהופקד בשנת 2021 בספרייה הלאומית.

			חנה סנש נולדה בבודפשט ב-17 ביולי 1921. היא הייתה בת להורים משכילים ואביה היה עיתונאי, מחזאי וסופר, שנפטר כשחנה הייתה בת 6. לקראת סוף לימודיה התיכוניים בהונגריה חוותה סנש אנטישמיות וחשה בהגבלות הקשות שהוטלו על יהודי ארצה, לצד האווירה הקשה באירופה ערב מלחמת העולם השנייה. בלבה גמלה ההחלטה לעלות לארץ ישראל וליטול חלק במפעל הציוני. ואכן, ב-1939 היא עלתה ארצה, עברה הכשרה בת שנתיים בבית-הספר החקלאי לבנות בנהלל, והצטרפה לקבוצה שהקימה את קיבוץ שדות ים. היא עבדה בחקלאות, הדריכה בנוער העובד והלומד, ובמקביל כתבה למגירה שירה, וגם מחזה אודות החיים בקיבוץ.

			אלא שהפנייה לציונות והעלייה ארצה לא ניתקו אותה מן הנעשה באירופה, ובפרט הונגריה מולדתה. סנש חשה צורך דחוף להתגייס למאבק בגרמניה הנאצית ובנות בריתה. ב-1943 היא התנדבה לצבא הבריטי. הרקע שלה, עוז רוחה ונחישות הברזל שהיא ניחנה בה הפכו אותה מתאימה ליטול חלק באחת היוזמות החשאיות המסוכנות ביותר של הבריטים והישוב העברי בארץ-ישראל: הצנחתם של לוחמים מאחורי קווי האויב באירופה על מנת לאסוף מודיעין ולסייע בחילוץ טייסי בנות הברית שנטשו את מטוסיהם, וגם כדי לנסות לחבור לפרטיזנים ולמחתרות האנטי-נאציות, תוך ניסיון לסייע בהצלת יהודים. מבחינת סנש, יהודייה מהונגריה, הטבעת המתהדקת על יהודי מולדתה הייתה המניע העיקרי להתנדב למבצע המסוכן.

			במרץ 1944 הוצנחו חנה סנש, ראובן דפני, יונה רוזן ואבא ברדיצ'ב ביוגוסלביה, סמוך לגבול ההונגרי. שם הקוד בו השתמשה סנש היה "הגר". הצנחנים פעלו יחד עם פרטיזנים בשטח קרואטיה, וביוני 1944 חצתה סנש את הגבול להונגריה. היא נתפסה מיד על ידי חיילים הונגריים שסיירו בגבולות המדינה, שנכבשה על ידי הנאצים כמה חודשים קודם לכן. ההונגרים שלחו אותה לבודפשט לצורך חקירה שם עברה עינויים קשים, אך סירבה למסור פרטים על המשימה או על חבריה לפעולה החשאית. סנש הועמדה לדין בעוון ריגול עבור הבריטים, וכילידת הונגריה – גם בעוון בגידה במדינה. בנובמבר 1944, בטרם הסתיים ההליך המשפטי, היא הוצאה להורג בכלא בבודפשט בגיל 23 בלבד.

			על אף שחנה סנש הייתה רק בת 23 בעת הוצאתה להורג, היא השאירה אחריה עיזבון עשיר וחשוב מאין כמותו. סנש היתה משוררת וכותבת מוכשרת ואנינה. היא ניהלה יומן אישי עד היום שבו עזבה את ארץ ישראל בדרכה לאירופה, וכתבה מכתבים רבים לאמה ולאחיה באירופה. לאחר מותה התגלו שירים שכתבה. שניים מהם הולחנו סמוך לנפילתה והיו לנכסי צאן ברזל של הזמר העברי והתרבות הישראלית, "אשרי הגפרור" ו"הליכה לקיסריה". בשנת 1945, חזר חייל הבריגדה היהודית משה ברסלבסקי לארץ ומצא מתחת למיטתה בקיבוץ שדות ים מזוודה ובה מכתבים, יומנים, אלבומי תמונות ועוד, ובהמשך נמצאה בידי חברתה גם מחברת השירים שהפקידה בידה לפני צאתה לשליחות. כך למעשה נוצר "ארכיון חנה סנש", המכיל את כלל כתביה של המשוררת-לוחמת הציונית. אמה קטרינה סנש, שעלתה לארץ ישראל עם תום מלחמת העולם, הביאה עמה את הארכיון המשפחתי שנשמר בידה בבודפשט, אשר השלים את הארכיון הארץ-ישראלי. במשך עשרות שנים ניהלה האם קטרינה את הארכיון. אחריה מילא את מקומה בנה גיורא, אחיה של חנה, ואחרי מותו נכנס לנעליו בנו איתן שקיבל את האחריות על הארכיון המשפחתי עד להעברתו אל הספרייה הלאומית.

			בשנת 2020 יצרה הספרייה הלאומית קשר עם משפחת סנש, וכן עם אורי ומירית אייזן, תושבי אריזונה, שנאותו בנדיבותם לסייע בעברת הארכיון לספרייה הלאומית. הוא כולל, בין השאר, את כתבי היד של שיריה; יומנים אישיים; התכתבות ענפה עם משפחתה ועם אחרים; תצלומים; תעודות אישיות; מחברות לימוד מבית הספר החקלאי לבנות; פרוטוקול המשפט שלה בבודפשט; וכן חפצים כמו המזוודה איתה עלתה לארץ ישראל, מכונת הכתיבה והמצלמה שלה. שני פריטים מיוחדים ומרגשים מאוד, הם צמד פתקים שנמצאו בכיס שמלתה לאחר הוצאתה להורג: שיר אחרון שכתבה בהונגרית, ופתק פרידה שכתבה לאימה.
		</p></b>

	</div>


</body>

</html>