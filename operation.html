<html>
	<head>
		<link rel="stylesheet" href="watermark.css">
		<title>היסטוריה עד אתמול</title>
	</head>
<body>
	<img src="www.png" style="width:1370px;height:600px;" />
	<style>
body {
  background-image: url('background.jpg'); 
  background-repeat: no-repeat;
  background-attachment: fixed;
  background-size: 100% 100%;
}
</style>
	<div class="text-overlay" dir="rtl">
	<h1>סיפורי גבורה</h1>
	<link rel="stylesheet" href="watermark.css">
		<h2><u>מבצע אנטבה (מבצע יונתן)</u></h2><img src="antebe.jpg" style="width:200px;">
		<p><b>מבצע יונתן, המוכר גם כמבצע אנטבה, היה מבצע צבאי שניהלה מדינת ישראל ביולי 1976. מטרתו הייתה חילוצם של 117 בני ערובה ישראלים, שנחטפו והוחזקו בידי מחבלים על אדמת אוגנדה. המבצע נחשב לאחת הפעולות הצבאיות הנועזות ביותר שביצעה ישראל, והוא עורר רושם עז ברחבי העולם. מבצע החילוץ התנהל 3,800 ק"מ מישראל והסתיים בשחרור החטופים. במסגרת המבצע ארבעה מהחטופים נהרגו, וכן נהרג בפעולה מפקד סיירת מטכ"ל דאז, סא"ל יונתן (יוני) נתניהו. השם "מבצע יונתן" נקבע לזכרו.

			ב-27 ביוני 1976 נחטף מטוס אייר פראנס שהיה בדרכו מנמל התעופה בן-גוריון לפריז, ועליו 248 נוסעים ו-12 אנשי צוות. בחניית הביניים באתונה עלו למטוס ארבעה מחבלים, שניים מהם גרמנים, ושניים ערבים המשתייכים לחזית העממית לשחרור פלסטין - מבצעים מיוחדים. לאחר ההמראה הם השתלטו על המטוס, הנחיתו אותו לשעות ספורות בבנגאזי שבלוב, שם תדלקו את המטוס וצירפו שלושה מחבלים נוספים. מלוב המריא המטוס החטוף לשדה התעופה באנטבה שבאוגנדה.

			ב-29 ביוני שוחררו הנוסעים שאינם יהודים או ישראלים. 105 הנוסעים היהודים והישראלים הוחזקו במבנה בשטח הטרמינל. לקברניט המטוס ואנשי הצוות הוצע להשתחרר, אך הם בחרו להישאר עם בני הערובה. שליט אוגנדה אידי אמין תמך בחוטפים, ובאמצעותו ניהלה עימם מדינת ישראל משא ומתן. החוטפים הציבו אולטימטום ואיימו להוציא להורג את כל החטופים, אם עד ה-1 ביולי לא ישוחררו כ-50 אסירים, רובם כלואים בישראל. בהמשך נדחה האולטימטום ל-4 ביולי.

			מהלך המבצע
			במקביל למהלכים המדיניים, אישרה ישראל מבצע צבאי מורכב לשחרור החטופים. הכינוי הצבאי של המבצע היה "כדור הרעם". בליל 4 ביולי, שבוע לאחר החטיפה, נחתו בשדה התעופה באנטבה ארבעה מטוסי הרקולס של חיל האוויר, ובהם 176 לוחמים ומפקדים מסיירת מטכ"ל, צנחנים וגולני. לשם ההטעייה, פרקו הכוחות מהמטוסים ג'יפים ומכונית שברולט זהה לרכבו של אידי אמין, ונסעו לעבר המבנה שבו הוחזקו החטופים. במהלך הפשיטה פרצו חילופי אש עם חיילים אוגנדים, ובהם נהרג נתניהו. קולות הירי נטרלו את גורם ההפתעה, והלוחמים המשיכו בפשיטה רגלית והשתלטו על המבנה תוך המשך חילופי האש.

			שלושה מהחטופים נהרגו במבצע ושישה נפצעו. נוסעת נוספת בת 75, שאושפזה לפני המבצע בבית חולים מקומי, נרצחה לאחר הפשיטה בהוראת אידי אמין. בפעולה נהרגו שבעת החוטפים וכ-20 חיילים אוגנדים. בני הערובה הועברו למטוס פינוי, הוטסו לישראל, והתקבלו בשדה התעופה בן-גוריון בקבלת פנים מרגשת ורבת משתתפים.

			בספרייה הלאומית שמורים פריטים היסטוריים רבים המעשירים בידע רב על אודות מבצע אנטבה. החומרים כוללים בין היתר תמונות, קטעי עיתונות, מאמרים וספרים הנוגעים לנושא. עיון בפריטים המגוונים מספק הצצה להליכי קבלת ההחלטות באותו שבוע גורלי, לעדויות נוגעות ללב מפי חטופים ולוחמים, לתגובות בישראל ובעולם, לאבל על ההרוגים במבצע וגם לסרטי הקולנוע שהופקו בהשראת הפעולה.בדף זה תמצאו תמונות של הרצל (גם כאלה בלי זקן), הוצאות נדירות של יצירותיו – כולל תרגום של "מדינת היהודים" לעברית שראה אור באותה השנה שבה פרסם הרצל את הספר לראשונה, גישה דיגיטלית לתרגומים הראשונים של כתביו הציוניים, כרזות מימי חייו, מודעות אבל, והזמנות לאירועים לציון חייו ומותו – גם עשרות שנים לאחר תקופתו.
		</b></p>
		<h2><u>כוח צביקה</u></h2><img src="tzvika.jpg" style="width:180px;">
		<p><b>החייל הצעיר צביקה גרינגולד יצא מביתו בקיבוץ 'לוחמי הגיטאות' בעיצומו של יום הכיפורים להגן על בני עמו, הוא לא שיער בנפשו שאת המלחמה יסיים עם עיטור גבורה לאחר קרב קשה שניהל כמעט לבדו מול עשרות טנקים סוריים.

			מלחמת יום כיפור של שנת תשל"ד תפסה את הציבור בישראל בהפתעה מוחלטת, התקפת פתע מתואמת ומתוכננת היטב של מצרים מדרום וסוריה מצפון על כוחות צבא דלילים ביותר שאבטחו את גבולות הארץ.

			בימים הראשונים למלחמה, בעת שצה"ל ניסה לבלום את הערבים הפולשים, עמדה באוויר תחושה של תבוסה נוראה, עוד רגע והסורים מגיעים לטבריה, המצרים בדרך לתל אביב, חלקים משמעותיים מהצבא הסדיר "נכתשו" תוך כדי ניסיונות בלימה הרואיים.

			אחד מניסיונות הבלימה היותר מוכרים הוא סיפורו המופלא של "כוח צביקה" שהפך למיתוס ומודל להשראה בקרב צה"ל ובאותם ימים בכלל החברה בישראל.

			ביומו הראשון למלחמה צביקה - שהיה מפקד טנק - נע לכיוון הגבול הסורי במטרה לנסות ולבלום את ההתקפה המתפרצת. החטיבה אליה השתייך צביקה, "חטיבה 188", הייתה אחראית על ההגנה בגזרה הדרומית של רמת הגולן, אך למעשה בימיה הראשונים של המלחמה, החטיבה שמנתה כ-70 טנקים נפגעה קשות ובפועל התפרקה לאחר שכשליש מלוחמיה נהרגו, ובכללם כמעט כל שרשרת הפיקוד, רבים נפצעו.

			אלו הנסיבות האיומות בגינן מצא את עצמו צביקה כאשר הוא עם טנק אחד עומד מול עשרות טנקים סורים, ותחושתו היא שאם הוא ייכנע או ייסוג - כפי שעשו אחרים - דבר לא יבדיל בין הסורים ובין כיבוש הגליל כולו.

			צביקה, קיבוצניק קשוח, החל להתרוצץ עם הטנק שלו כמו כאחוז טירוף, כאשר הוא יורה אל הסורים מעמדות שונות ומתעתע בהם כאילו מולם עומד כוח טנקים גדול, כך שנרתעו מלהתקדם, צביקה המשיך בלחימה מספר שעות עד שבפקודה נאלץ לסגת ולחבור לכוח טנקים שהגיע מאחוריו, התברר לו שבעודו לוחם כאן מול הסורים. כוח סורי נוסף שהגיע התקדם לתוככי הרמה ונע לכיוון המפקדה הראשית של צה"ל ברמת הגולן "נפח" במטרה לכבוש אותה ובכך למוטט את השליטה הישראלית ברמת הגולן.

			הכוח אליו חבר צביקה, יועד לנסות ולהדוף את הסורים שכבר הגיעו עד לגדרות מחנה "נפח", בדרכו נתקל הכוח בקשיים, ושוב נותר צביקה כמעט בודד בגזרתו מול הסורים הצובאים על המחנה, בשלב זה הסורים כבר החלו לסגת. וצביקה שלמרות שנפצע במהלך הלחימה המשיך להילחם, התפנה לטיפול רפואי.

		</b></p>
		<h2><u>מחאת הפנתרים השחורים</h2></u><img src="blackpanther.jpg" style="width:180px;">
		<p><B>תנועה מחאה חברתית שהוקמה ב-1971 על ידי צעירים בני הדור השני של העולים ממדינות ערב חשו מקופחים על ידי המדינה בשל הרקע העדתי שלהם. "הפנתרים" מחו נגד אפליית יהודים ממוצא מזרחי ותבעו לשפר את מצבם הכלכלי והחברתי במגמה להשוותו לזה של יהודים יוצאי מדינות המערב. מאבקם זכה לתמיכת אנשי אקדמיה ועובדים סוציאליים. "הפנתרים" פעלו בעיקר בירושלים ובתל אביב וארגנו מספר הפגנות, שהסתיימו לא פעם בהתנגשויות עם גורמי אכיפת החוק. התבטאותה כביכול של ראש הממשלה גולדה מאיר לאחר פגישה עם נציגי הפנתרים – "הם לא נחמדים" – השתרשה כביטוי מייצג להתנשאות התרבותית של מפלגת השלטון כלפי עולי המזרח.  התנועה התפרקה ב-1973 בשל מחלוקות פנימיות ולא הצליחה להיבחר לכנסת. בהמשך השתלבו כמה מחבריה הבולטים של התנועה במפלגות שונות.
	
		</b></p>
		<h2><u>פרשת אלטלנה ופירוק הפלמ"ח</h2></u><img src="atlanta.jpg" style="width:210px;">
		<p><b>אחד האתגרים המרכזיים בימיה הראשונים של המדינה היה למזג את המחתרות שפעלו בזמן המנדט הבריטי לתוך צבא ממלכתי אחד – צבא הגנה לישראל. האתגר המורכב הגיע לשיאו האלים ביוני 1948 בפרשת הספינה אלטלנה, שבמהלכה התרחשה התנגשות אלימה בין כוחות צה"ל ללוחמי האצ"ל. במהלך ההתנגשות הזו נהרגו 3 חיילי צה"ל ו-16 לוחמי אצ"ל. עוד באותה שנה הורה בן-גוריון גם על פירוק הפלמ"ח ומיזוג חטיבותיו בצה"ל. תהליך פירוק המחתרות לווה בביקורת פוליטית נוקבת כלפי ראש הממשלה בטענות על הפעלת כוח מופרז ועל עירוב מניעים פוליטיים-מפלגתיים. עם זאת, בעיני רבים היו אלה צעדים חיוניים בדרך לביסוס הריבונות של המדינה הצעירה.
		</b></p>
		<h2><u>פרשת קו 300</h2></u><img src="300.jpg" style="width:150px;">
		<p><b>פרשייה משפטית, שנולדה בעקבות חטיפת אוטובוס בקו 300 של אגד על ידי ארבעה מחבלים פלסטינים באפריל 1984. שנים מהמחבלים נהרגו בעת פעולת ההשתלטות של כוחות הביטחון על האוטובוס והשנים האחרים נשבו בחיים ונהרגו זמן קצר לאחר מכן על ידי אנשי השב"כ. שתי ועדות חקרו את נסיבות מותם של המחבלים שנשבו וחשפו טיוח ושיבוש חקירת האירוע מצד השב"כ. בצעד  מעורר מחלוקת, ארבעה מהמעורבים זכו בחנינת נשיא המדינה עוד בטרם הועמדו לדין. בהמשך נחונו שבעה אנשי שב"כ נוספים. פרשת השב"כ חשפה פגעים חמורים בטוהר המידות ובהתנהלותו של השב"כ והעלתה דרישה לבדק בית מקיף. הפרשה אף הייתה בין גורמי הרקע לבג"צ העינויים (1999) שבו נאסר השימוש בשורה של שיטות חקירה ועינויים, ולחקיקתו של חוק השב"כ (2002).
		</b></p>


	</div>


</body>

</html>